<!DOCTYPE html>
<html lang="en" dir="ltr">
  <head>
    <meta charset="utf-8">
    <title>html-sass-first</title>
    <link rel="stylesheet" href="../lmix-app/dist/app.css">
  </head>
  <body>
    <h1>Il Principe Antonio De Curtis</h1>
    <h2>A' Livella</h2>
    <p>'A Livella <br>
La livella è le escroveto che l'usa il muratore per nivelari il muro, dunque <br>
Ogn'anno, il due novembre, c'é l'usanza <br>
Per i defunti andare al Cimitero <br>
Ognuno ll'adda fà chesta crianza <br>
Ognuno adda tené chistu penziero <br>
Ogn'anno, puntualmente, in questo giorno <br>
Di questa triste e mesta ricorrenza <br>
Anch'io ci vado, e con dei fiori adorno <br>
Il loculo marmoreo 'e zi' Vicenza <br>
St'anno m'é capitato 'navventura <br>
Dopo di aver compiuto il triste omaggio <br>
Madonna, si ce penzo, e che paura! <br>
Ma po' facette un'anema e curaggio <br>
'O fatto è chisto, statemi a sentire
S'avvicinava ll'ora d'à chiusura <br>
Io, tomo tomo, stavo per uscire <br>
Buttando un occhio a qualche sepoltura <br>
"Qui dorme in pace il nobile marchese <br>
Signore di Rovigo e di Belluno <br>
Ardimentoso eroe di mille imprese <br>
Morto l'11 maggio del'31" <br>
'O stemma cu 'a curona 'ncoppa a tutto <br>
Sotto 'na croce fatta 'e lampadine <br>
Tre mazze 'e rose cu 'na lista 'e lutto <br>
Cannele, cannelotte e sei lumine <br>
Proprio azzeccata 'a tomba 'e stu signore <br>
Nce stava 'n 'ata tomba piccerella <br>
Abbandunata, senza manco un fiore <br>
Pe' segno, sulamente 'na crucella <br>
E ncoppa 'a croce appena se liggeva: <br>
"Esposito Gennaro - netturbino" <br>
Guardannola, che ppena me faceva <br>
Stu muorto senza manco nu lumino <br>
Questa è la vita! 'ncapo a me penzavo <br>
Chi ha avuto tanto e chi nun ave niente <br>
Stu povero maronna s'aspettava <br>
Ca pur all'atu munno era pezzente? <br>
Mentre fantasticavo stu penziero <br>
S'era ggià fatta quase mezanotte <br>
E i'rimanette 'nchiuso priggiuniero <br>
Muorto 'e paura... nnanze 'e cannelotte <br>
Tutto a 'nu tratto, che veco 'a luntano? <br>
Ddoje ombre avvicenarse 'a parte mia <br>
Penzaje: stu fatto a me mme pare strano <br>
Stongo scetato... dormo, o è fantasia? <br>
Ate che fantasia; era 'o Marchese <br>
C'o' tubbo, 'a caramella e c'o' pastrano <br>
Chill'ato apriesso a isso un brutto arnese <br>
Tutto fetente e cu 'nascopa mmano <br>
E chillo certamente è don Gennaro <br>
'Omuorto puveriello' o scupatore <br>
'Int 'a stu fatto i' nun ce veco chiaro <br>
So' muorte e se ritirano a chest'ora? <br>
Putevano sta' 'a me quase 'nu palmo <br>
Quanno 'o Marchese se fermaje 'e botto <br>
S'avota e tomo, tomo, calmo, calmo <br>
Dicette a don Gennaro: "Giovanotto!" <br>
Da Voi vorrei saper, vile carogna <br>
Con quale ardire e come avete osato <br>
Di farvi seppellir, per mia vergogna <br>
Accanto a me che sono blasonato! <br>
La casta è casta e va, si, rispettata, <br>
Ma Voi perdeste il senso e la misura <br>
La Vostra salma andava, si, inumata <br>
Ma seppellita nella spazzatura <br>
Ancora oltre sopportar non posso <br>
La Vostra vicinanza puzzolente <br>
Fa d'uopo, quindi, che cerchiate un fosso <br>
Tra i vostri pari, tra la vostra gente <br>
"Signor Marchese, nun è colpa mia <br>
I'nun v'avesse fatto chistu tuorto <br>
Mia moglie è stata a ffa' sta fesseria <br>
I' che putevo fa' si ero muorto? <br>
Si fosse vivo ve farrei cuntento <br>
Pigliasse 'a casciulella cu 'e qquatt'osse <br>
E proprio mo, obbj'...'nd'a stu mumento <br>
Mme ne trasesse dinto a n'ata fossa" <br>
"E cosa aspetti, oh turpe malcreato <br>
Che l'ira mia raggiunga l'eccedenza? <br>
Se io non fossi stato un titolato <br>
Avrei già dato piglio alla violenza!" <br>
"Famme vedé.-piglia sta violenza <br>
'A verità, Marché, mme so' scucciato <br>
'E te senti; e si perdo 'a pacienza<br>
Mme scordo ca so' muorto e so mazzate! <br>
Ma chi te cride d'essere, nu ddio?<br>
Ccà dinto, 'o vvuo capi, ca simmo eguale? <br>
Muorto si'tu e muorto so' pur'io; <br>
Ognuno comme a 'na'ato é tale e quale"<br>
"Lurido porco! Come ti permetti<br>
Paragonarti a me ch'ebbi natali<br>
Illustri, nobilissimi e perfetti<br>
Da fare invidia a Principi Reali?"<br>
"Tu qua' Natale, Pasca e Ppifania<br>
T"o vvuo' mettere 'ncapo' int'a cervella <br>
Che staje malato ancora è fantasia?<br>
'A morte 'o ssaje ched"e? è una livella.<br>
'Nu rre, 'nu maggistrato, 'nu grand'ommo<br>
Trasenno stu canciello ha fatt'o punto<br>
C'ha perzo tutto, 'a vita e pure 'o nomme<br>
Tu nu t'hè fatto ancora chistu cunto?<br>
Perciò, stamme a ssenti, nun fa"o restivo<br>
Suppuorteme vicino-che te 'mporta?<br>
Sti ppagliacciate 'e ffanno sulo 'e vive<br>
Nuje simmo serie, appartenimmo à morte!"</p>
      <button type="button" name="button">Click me</button>
  </body>
</html>
